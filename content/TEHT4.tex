\begin{tehtavasivu}

	\begin{tehtava}
		\alakohdat{
			§ Laske neljän peräkkäisen kokonaisluvun summa.
			Toista lasku useilla neljän peräkkäisen kokonaisluvun
			joukoilla. Mitä havaitset summasta?
			§ Jos neljän peräkkäisen kokonaisluvun joukon pienin
			luku on $m$, niin millainen esitysmuoto on kolmella
			muulla luvulla?
			§ Todista a-kohdan tulos matemaattisesti käyttäen
			hyväksi b-kohdan esitysmuotoja.
		}
		\begin{vastaus}
			\alakohdat{
				§ $1+2+3+4=10$, $2+3+4+5=14$, $3+4+5+6=18$
				§ $\{m, m+1, m+2, m+3\}$
				§ $m+(m+1)+(m+2)+(m+3) = m+m+m+m+1+2+3 = 4m+6 = 2(2m+3)$
			}
		\end{vastaus}
	\end{tehtava}

	\begin{tehtava}
		Todista, että parillisen ja parittoman kokonaisluvun summa on pariton.
		\begin{vastaus}
			Parillinen luku voidaan esittää muodossa $2k$ ja pariton luku muodossa $2l+1$, missä $k, l \in \zz$.
			Tällöin summaksi saadaan $2k+2l+1 = 2(k+l)+1$, joka on pariton.
		\end{vastaus}
	\end{tehtava}

	\begin{tehtava}
		Todista, että kahden parillisen kokonaisluvun tulo on parillinen.
		\begin{vastaus}
			Parilliset luvut voidaan esittää muodoissa $2k$ ja $2l$, missä $k, l \in \zz$
			Tällöin tuloksi saadaan $2k \cdot 2l = 2(2kl)$, joka on parillinen.
		\end{vastaus}
	\end{tehtava}

	\begin{tehtava}
		Todista, että kahden rationaaliluvun tulo on rationaalinen.
		\begin{vastaus}
		Merkitään rationaalilukuja $q_1 = \frac{m_1}{n_1}$ ja $q_2 = \frac{m_2}{n_2}$. Nyt sekä luvut $m_1$, $n_1$, $m_2$ ja $n_2$ ovat kaikki kokonaislukuja, ja $n_1,n_2 \neq 0$. Lukujen $q_1$ ja $q_2$ tulo on $q_3 = q_1q_2 =  \frac{m_1m_2}{n_1n_2}$. Koska kahden kokonaisluvun tulo on aina kokonaisluku, sekä luvun $q_3$ osoittaja että nimittäjä ovat kokonaislukuja. Lisäksi myös $n_1n_2 \neq 0$, joten nimittäjä ei ole nolla, ja siten $q_3$ on rationaaliluku.
		
		\end{vastaus}
	\end{tehtava}

	\begin{tehtava}
		Olkoot $a$ ja $b$ kokonaislukuja. Todista, että luku
		$a + b$ on parillinen jos ja vain jos luku
		$a - b$ on parillinen.
		\begin{vastaus}
		Todistetaan ensin väite ''$a + b$ on parillinen'' $\Rightarrow$ ''$a - b$ on parillinen'': Olkoon $a+b = 2c$, jossa $c$ on kokonaisluku. Nyt
		\begin{align*}
		 a+b-2b &= 2c-2b \\
		 a-b &= 2(c-b) 
		\end{align*}
		josta nähdään että $a-b$ on parillinen. Vastaavasti todistetaan väite ''$a - b$ on parillinen'' $\Rightarrow$ ''$a + b$ on parillinen''. Oletetaan että $a-b$ on parillinen; tällöin
		\begin{align*}
		a - b &= 2c \\
		a-b+2b &= 2c + 2b \\
		a+b &= 2(c+b) 
		\end{align*}
		josta nähdään että $a+b$ on parillinen. Molemminsuuntaisista implikaatioista seuraa, että koko väite on tosi. %kirjoitin ekstensiivisen todistuksen koska tämän tyyppinen ''jos ja vain jos'' näyttää esiintyvän tässä ensimmäistä kertaa -Jouni

		\end{vastaus}
	\end{tehtava}

	\begin{tehtava}
		Olkoon $m$ sellainen kokonaisluku, että $m^2$ on
		pariton. Todista, että tällöin $m$ on pariton.
		\begin{vastaus}
		Todistetaan käänteisesti,  että jos $m$ on parillinen, niin on myös $m^2$. Nimittäin, jos $m$ on parillinen, $m = 2c$ jollain $c \in \mathbb{Z}$. Tällöin $m^2 = (2c)^2 = 4c^2$, joka on parillinen, eli väite pätee.
		\end{vastaus}
	\end{tehtava}

	\begin{tehtava}
		Todista väite todeksi tai epätodeksi: Kahden
		irrationaaliluvun summa on aina irrationaaliluku.
		\begin{vastaus}
			Väite on epätosi. Esim. $\sqrt{2}$ ja $-\sqrt{2}$ ovat irrationaalilukuja, mutta niiden summa, $\sqrt{2} + \left(-\sqrt{2}\right) = 0$ on rationaaliluku.
		\end{vastaus}
	\end{tehtava}

	\begin{tehtava}
		Luku $\sqrt{3}$ on irrationaaliluku. Todista,
		että $\sqrt{3}+1/2$ on irrationaaliluku. Vihje: Käytä
		epäsuoraa todistusta.
		\begin{vastaus}
			Tehdään vastaoletus: $\sqrt{3} + \frac{1}{2} = q$, jollain rationaaliluvulla $q$. Mutta nythän $\sqrt{3} = q - \frac{1}{2}$ on kahden rationaaliluvun erotuksena rationaalinen, mikä on ristiriidassa $\sqrt{3}$:n irrationaalisuuden kanssa. Siis $\sqrt{3} + \frac{1}{2}$ on irrationaalinen.
		\end{vastaus}
	\end{tehtava}

	\begin{tehtava}
		Todista, että irrationaaliluvun ja nollasta poikkeavan rationaaliluvun tulo on irrationaaliluku.
		\begin{vastaus}
			Olkoon $a$ irrationaaliluku, ja $b$ nollasta poikkeava rationaaliluku. Tehdään vastaoletus: $ab = c$, jollain rationaaliluvulla $c$. Koska $b \neq 0$, voimme jakaa yhtälön $b$:llä, ja saamme. $a = \frac{c}{b}$. Mutta nythän $a$ on kahden rationaaliluvun osamääränä rationaaliluku, vastoin oletusta. Siis $ab$:n oltava irrationaalinen, ja väite on todistettu.
		\end{vastaus}
	\end{tehtava}

	\begin{tehtava}
		Todista, että luku $\sqrt{6}$ on irrationaaliluku.
		\begin{vastaus}
			Tehdään vastaoletus: $\sqrt{6}$ on rationaalinen. Tällöin $\sqrt{6} = \frac{m}{n}$ jollaine yhteistekijättömillä luvuilla kokonaisluvuilla $m$ ja $n$. Tästä voidaan päätellä, että
			\begin{align*}
				\sqrt{6} = \frac{m}{n} \\
				6n^2 = m^2.
			\end{align*}
			Nyt siis $6n^2$ parillinen, joten myös $m^2$ on. Johdannon lauseen $4$ nojalla tällöin myös $m$ on parillinen, eli $m = 2k$, jollain kokonaisluvulla $k$. Siis saadaan
			 \begin{align*}
				6n^2 = (2k)^2 \\
				3n^2 = 2k^2.
			\end{align*}
			Edelleen, $2k^2$ on siis parillinen, joten on myös $3n^2$. Koska $3$ on pariton, saadaan, että $n^2$ on parillinen, jolloin taas $n$ on parillinen. Mutta sittenhän $m$ ja $n$ ovat molemmat parillisia vastoin oletusta. Siis $\sqrt{6}$:n on oltava irrationaaliluku.
		\end{vastaus}
	\end{tehtava}

	\begin{tehtava}
		Todista: Jos luku $a$ on irrationaaliluku, niin
		myös luku
		\[
			\frac{2a-5}{3a-11}
		\]
		on irrationaaliluku.
		\begin{vastaus}
			Tehdään vastaoletus, että luku on rationaalinen, $b \in \qq$. Nyt voidaan ratkaista, että
			\[
				a = \frac{11b - 5}{3b - 2} \in \qq,
			\]
			sillä rationaalilukujen tulot, summat ja osamäärät ovat rationaalilukuja. Päädyimme ristiriitan, joten $b$:n o oltava irrationaaliluku.
		\end{vastaus}
	\end{tehtava}

	\begin{tehtava}
		Tarkastellaan suorakulmaista kolmiota, jonka kateettien
		pituudet ovat $a$ ja $b$ ja hypotenuusan pituus $c$.
		Todista väite todeksi tai epätodeksi.
		\alakohdat{
			§ On olemassa sellainen suorakulmainen kolmio,
				jonka sivujen pituudet $a$, $b$ ja $c$ ovat kaikki parillisia kokonaislukuja.
			§ On olemassa sellainen suorakulmainen kolmio,
				jonka sivujen pituudet $a$, $b$ ja $c$ ovat kaikki 
				parittomia kokonaislukuja.
		}
		\begin{vastaus}
			\alakohdat{
				§ Tosi. Esim. $6^2+8^2= 36 + 64 = 100 = 10^2$, joten käänteisen Pythagoraan lauseen nojalla $6,8,10$ -sivuinen kolmio on suorakulmainen, jonka kaikkien svujen pituudet ovat lisäksi parillisia.
				§ Epätosi. Jos sivujen pituudet $a,b,c$  olisivat parittomia, siis muotoa $a = 2a' + 1$, $b = 2b' + 1$, $c = 2c' + 1$, saadaan pythagoraan lauseella.
				\begin{align*}
					a^2 + b^2 = c^2 \\
					(2a' + 1)^2 + (2b' + 1)^2 = (2c' + 1)^2 \\
					4a'^2+4a' + 1 + 4b'^2+4b' + 1 = 4c'^2 + 4c' + 1 \\
					2(2a'^2+2a'+2b'^2+2b' +1) = 2(2c'^2+2c') + 1. 
				\end{align*}
				Mutta nythän vasen luku on parillinen ja oikea pariton, joten tällaisia lukuja, eikä siis vaaditunlaista kolmioitakaan voi siis olla olemassa.
			}
		\end{vastaus}
	\end{tehtava}

	\begin{tehtava}
		Kokonaisluvut $0, 1, 2, \ldots, 12$ asetetaan
		mielivaltaiseen järjestykseen ympyrän kehälle. Todista,
		että joidenkin neljän peräkkäisen luvun summa on
		vähintään 26. Vihje: tutki tilannetta, jossa olisi vain luvut $1, 2, \ldots, 12$ (ilman nollaa).
		\begin{vastaus}
			Jaetaan ympyrän kaari neljään osaan: yhteen jossa on vain nolla, ja kolmeen muuhun neljä peräkkäistä lukua sisältävään. Koska kaikkien lukujen summa on $1 + 2 + 3 + \ldots + 12 = 78$, on jonkin osan lukujen summan oltava vähintään $78/3 = 26$. Nimittäin, jos kaikkien osien summa olisi $< 26$, olisi myös kaikkien lukujen summan yhteensä oltava $< 26 + 26 + 26 + 0 = 78$, mikä on mahdotonta. Väite on näin todistettu.
		\end{vastaus}
	\end{tehtava}

\end{tehtavasivu}

% -----


\begin{kotitehtavasivu}

	\begin{tehtava}
		\alakohdat{
		§ Laske luonnollisten lukujen $1, 2, 3,\ldots, 10$ neliöt.
		§ Esitä väite luonnollisten lukujen neliöiden parillisuudesta tai parittomuudesta.
		§ Todista väitteesi matemaattisesti.
		}
		\begin{vastaus}
			\alakohdat{
				§ $1, 4, 9, 16, 25, 36, 49, 64, 81, 100$
				§ Luonnollisen luvun neliön parillisuus on sama kuin luvun itsensä. Jos nimittäin luku $n$ on parillinen, eli muotoa $2k$ jollain luonnollisella luvulla $k$, niin $n^2 = (2k)^2 = 4k^2 = 2(2k^2)$ on myös parillinen. Lisäksi jos $n$ on pariton, eli muotoa $2k + 1$, $n^2 = (2k+1)^2 = 4k^2+4k + 1 =2(2k^2+2k) + 1$ on pariton, ja olemme valmiit.
			}
		\end{vastaus}
	\end{tehtava}

	\begin{tehtava}
		Todista, että kolmen parittoman kokonaisluvun summa on pariton.
		\begin{vastaus}
			Koska luvut ovat parittomia, ne voidaan kirjoittaa muodossa $2a + 1$, $2b + 1$ ja $2c + 1$, jollain kokonaisluvuilla $a, b$ ja $c$. Mutta silloinha lukujen summa $(2a+1) + (2b+ 1) + (2c + 1) = 2(a+b+c+1) + 1$ on pariton.
		\end{vastaus}
	\end{tehtava}

	\begin{tehtava}
		Todista, että kolmen peräkkäisen kokonaisluvun summa on jaollinen luvulla 3.
		\begin{vastaus}
			Kolme peräkkäistä lukua voidaan esittää muodossa $n$, $n + 1$ ja $n + 2$ jollain kokonaisluvulla $n$. Mutta nythän näiden lukujen summa $n + (n + 1) + (n + 2) = 3(n +1)$ on kolmella jaollinen.
		\end{vastaus}
	\end{tehtava}

	\begin{tehtava}
		Todista, että kahden parittoman kokonaisluvun tulo on pariton.
		\begin{vastaus}
			Kaksi paritonta lukua voidaan esittää muodossa $2a+1$ ja $2b + 1$, joillain kokonaisluvuilla $a$ ja $b$. Näiden lukujen tulo on $(2a+1)(2b+1) = 2(2ab+a +b) + 1$, siis pariton.
		\end{vastaus}
	\end{tehtava}

	\begin{tehtava}
		Olkoot $a$ ja $b$ reaalilukuja. Todista, että tulo $ab = 0$, jos ja vain jos $a=0$ tai $b=0$.
		\begin{vastaus}
			Jos $a \neq 0$, on $a$:lla käänteisluku $a^{-1}$, jolloin saamme
			\begin{align*}
				ab = 0 \\
				a^{-1}(ab) = a^{-1}0 \\
				b = 0.
			\end{align*}
			Vastaavasti jos $b \neq 0$, niin on oltava $a \neq 0$. Siis väitteen toinen suunta on selvä. Lisäksi jos $a = 0$, $ab = 0b = 0$, ja vastaavasti, jos $b = 0$, joten myös toinen suunta on selvä.
		\end{vastaus}
	\end{tehtava}

	\begin{tehtava}
		Olkoon $n$ kokonaisluku. Todista, että luku $n^{2} + 3n + 1$ on aina pariton. Käytä a) suoraa b) epäsuoraa
		todistusta.
		\begin{vastaus}
			\alakohdat{
				§ On kaksi vaihtoehtoa: joka $n$ on parillinen, eli muotoa $2k$, tai pariton, muotoa $2k + 1$, jollain kokonaisluvulla $k$. Ensimmäisessä tapauksessa $n^2 + 3n + 1 = (2k)^2+3(2k)+1 = 2(2k^2+3k)+1$ on pariton, toisessa $n^2 + 3n + 1 = (2k + 1)^2+3*(2k +1)+1 = 2(2k^2 + 5k + 2)+1$ on pariton. Siis luku on aina pariton.
				§Tehdään vastaoletus: $n^2 + 3n + 1$ on parillinen. Nyt on taas kaksi vaihtoehtoa, $n$ on parillinen tai pariton. $a)$-kohdan tapaan molemmissa huomataan, että $n^2 + 3n + 1$ on pariton, vastoin oletusta. Siis luvun on oltava pariton.
				}
				Huomaa, että molemmat todistukset ovat rakenteeltaa samanlaiset: suoran todistuksen voi aina muokata epäsuoraksi, ja toisinpäin.
		\end{vastaus}
	\end{tehtava}

	\begin{tehtava}
		Todista, että ei ole olemassa sellaisia positiivisia kokonaislukuja $x$ ja $y$, jotka toteuttavat
		yhtälön $4^{x} = 7^{y}$.
		\begin{vastaus}
			Huomaa, että yhtälön vasen puoli on aina parillinen, kun $x > 0$, ja oikea puoli pariton, joten yhtälöllä ei voi olla ratkaisuja.
		\end{vastaus}
	\end{tehtava}

	\begin{tehtava}
		Todista väite todeksi tai epätodeksi: Kahden
		irrationaaliluvun tulo voi olla rationaaliluku.
		\begin{vastaus}
			Väite on tosi. Esimerkiksi minkä tahansa irrationaaliluvun tulo luvun käänteisluvun kanssa on $1$, eli rationaalinen. Siis esim. $\sqrt{2} \cdot \sqrt{2}^{-1} = 1 \in \qq$
		\end{vastaus}
	\end{tehtava}

	\begin{tehtava}
		Todista, että luku $\sqrt{5}$ on irrationaaliluku.
		Tarvitset seuraavaa lisätietoa: jos kahden kokonaisluvun
		tulo on jaollinen luvulla 5, niin ainakin toinen tulon
		tekijöistä on jaollinen luvulla 5.
		\begin{vastaus}
			Tehdään vastaoletus: $\sqrt{5}$ on rationaalinen. Tällöin voidaan valita yhteistekijättömät luvut $m$ ja $n$, joille $\sqrt{5} = \frac{m}{n}$. Nyt
			\begin{align*}
				\sqrt{5} = \frac{m}{n} \\
				5n^2 = m^2.
			\end{align*}
			Siis $5n^2 = m^2$ on jaollinen  $5$:llä. Siis tehtävänannon aputuloksen nojalla $m$ on jaollinen $5$:llä. Olkoon siis $m = 5k$ jollain kokonaisluvulla $k$. Siis
			\begin{align*}
				5n^2 = \left(5k\right)^2 \\
				n^2 = 5k^2.
			\end{align*}
			Täysin vastaavalla päättelyllä nähdään, että myös $n$ on jaollinen $5$:llä. Mutta tämä on ristiriidassa $m$ ja $n$:n yhteistekijättömyyden kanssa: ristiriita, siis $\sqrt{5}$ on irrationaalinen.
		\end{vastaus}
	\end{tehtava}

	\begin{tehtava}
		Tarkastellaan paritonta määrää parittomia kokonaislukuja.
		Todista, että lukujen keskiarvo ei voi olla nolla.
		\begin{vastaus}
			Jos lukuja on $n = 2k + 1$ kappaletta, ja ne ovat $2a_1 + 1, 2a_2+1,  \ldots, 2a_{n} + 1$ niiden summa on
			\[
			(2a_1 + 1) + (2a_2+1) +  \ldots + (2a_{n} + 1) = 2(a_1 + a_2 +  \ldots +a_{n}) + n =  2(a_1 + a_2 +  \ldots +a_{n} + k) + 1.
			\]
			Lukujen summa on siis pariton, eikä se voi olla nolla: täten ei voi olla myöskään niiden keskiarvo.
		\end{vastaus}
	\end{tehtava}

	\begin{tehtava}
		Tarkastellaan kolmiota, jonka sivujen pituudet ovat
		$a$, $b$ ja $c$. Niin sanotun \termi{Heronin kaava}{Heronin kaavan} mukaan
		kolmion pinta-alalle pätee \[A = \sqrt{p(p-a)(p-b)(p-c)},\]
		missä $p = \frac{1}{2}(a+b+c)$. Todista, että jos kolmion
		sivujen pituudet ovat luvulla 4 jaollisia kokonaislukuja,
		niin kolmion pinta-alan neliö on jaollinen luvulla 16.
		\begin{vastaus}
			Sivujen pituudet voidaan kirjoittaa muodossa $4k_a$, $4k_b$ ja  $4k_c$. Nyt siis esim. $p = \frac{1}{2}(a+b+c) = 2(k_a + k_b + k_c) = 2n$, ja täysin vastaavasti esim. $p - a =2(-k_a + k_b + k_c) = 2n_a$. Nyt siis alan neliö on muotoa $(2n \cdot 2n_{a} \cdot 2n_{b} \cdot 2n_{c}) = 16(nn_an_bn_c)$, eli $16$:a jaollinen. 
		\end{vastaus}
	\end{tehtava}

	\begin{tehtava}
		Niin sanotun \termi{Fermat'n suuri lause}{Fermat'n suuren lauseen} mukaan ei ole
		olemassa sellaisia positiivisia kokonaislukuja $x$, $y$
		ja $z$, jotka toteuttaisivat yhtälön $x^{n} + y^{n} = z^{n}$,
		missä $n$ on lukua 2 suurempi kokonaisluku.
		Erityisesti siis yhtälöllä $x^{3} + y^{3} = z^{3}$ ei
		ole ratkaisua, jos $x$, $y$ ja $z$ ovat positiivisia
		kokonaislukuja. Käytä tätä tulosta hyväksesi a- ja b-kohtien ratkaisemisessa.
            \alakohdat{
			§ Todista, että ei ole olemassa sellaisia
			positiivisia rationaalilukuja $x$, $y$ ja $z$, jotka
			toteuttavat yhtälön $x^{3} + y^{3} = z^{3}$.
			§ Todista väite todeksi tai epätodeksi: ei ole
			olemassa sellaisia keskenään eri suuria kokonaislukuja
			$x$, $y$ ja $z$, jotka toteuttavat yhtälön $x^{3} + y^{3} = z^{3}$.
		}
		
		\begin{vastaus}
			\alakohdat{
				§ Jos yhtälöllä olisi positiivisia rationaaliratkaisuja, $x$, $y$ ja $z$, ne voitaisiin kirjoittaa muodossa lavennettuna muodossa $x = \frac{x'}{d}$, $y = \frac{y'}{d}$ ja $z = \frac{z'}{d}$. Nyt
				\begin{align*}
					\left(\frac{x'}{d}\right)^n + \left(\frac{y'}{d}\right)^n = \left(\frac{z'}{d}\right)^n \\
					x'^n + y'^n = x'^n,
				\end{align*}
				vastoin Fermat'n suurta lausetta.
				§ Väite on epätosi. Esim. luvut $x = 1$, $y = -1$ ja  $z = 0$ toteuttavat yhtälön.
			}
		\end{vastaus}
	\end{tehtava}

	\begin{tehtava}
		Olkoot $a$ ja $b$ reaalilukuja, joille pätee $0 \le a \le 1$ ja $0 \le b \le 1$.
		Todista, että tällöin $0 \le \frac{a + b}{1 + ab} \le 1$.
		\begin{vastaus}
			Vasen epäyhtälö pätee, koska keskellä oleva lauseke on selkeästi epänegatiivinen. Oikea epäyhtälö voidaan kertoa positiivisella luvulla $1 + ab$, jolloin se saadaan yhtäpitävään muotoon $a  + b \le 1 + ab$, josta edelleen
			\begin{align*}
				0 \le 1+ ab - a - b \\
				0 \le (1-a)(1-b),
			\end{align*}
			mikä on selkeästi totta, sillä molemmat tulon luvut ovat positiivisia oletuksen nojalla.
		\end{vastaus}
	\end{tehtava}

\end{kotitehtavasivu}
